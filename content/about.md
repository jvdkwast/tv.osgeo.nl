---
title: "Over"
description: "Al voor de Corona crisis wilden we met OSGeo.nl al iets 'live' gaan doen. De huidige situatie heeft dit versneld. We zijn gewoon begonnen"
featured_image: '/images/dggs-logo1.jpg'
omit_header_text: true
type: page
menu: main
---

De Grote Geo Show (DGGS) is een regelmatige live-gestreamde WebShow in "DWDD-stijl" met een keur van onderwerpen
uit de (Open) Geo wereld. Elk onderwerp, een Rubriek, duurt 5-10 minuten en wordt verzorgd door een 
van de DGGS-makers. Dat kan jij ook zijn/worden!

Het geheel wordt aan elkaar gepraat door de talkshow Host, in duo of met "Scherm Dame of -Heer". Tussendoor is er afleiding
in de vorm van een quiz waar kijkers aan mee kunnen doen. Sowieso is er interactie tijdens uitzending mogelijk
vanuit publiek via Chat.

Wat kun je verwachten als onderwerpen? In het algemeen wat mensen in de open geo-wereld beweegt, wat hopelijk jou beweegt.
Van luchtige onderwerpen als het GeoGedicht tot serieuzer "Kreatief met Kaarten",  
"Hoe doe je dat in QGIS?" en alles daartussen.

We brengen steeds gasten die gepassioneerd zijn over hun geo-onderwerp.

Voorlopig zenden we uit via het OSGeo.nl Twitch kanaal op https://twitch.tv/osgeonl.

De uitzenddata worden op deze website en via andere kanalen (GeoForum, TWitter etc) bekend gemaakt.
Op deze website kunnen afleveringen (Episodes) ook teruggekeken worden.
